<story>
<title>वॉक पर निकले बुजुर्गों से लूटपाट</title>
<date>7-1-2010</date>
<content> 
   नई दिल्ली।।  पांडव नगर इलाके  में बुधवार सुबह  सैर पर निकले  बुजुर्ग दंपती को  हथियारबंद  बदमाशों ने थाने  से चंद कदम दूर  बंधक बनाकर लूट  लिया। बदमाशों ने  उनके साथ मारपीट  भी की। हद तो तब हो  गई जब लूटपाट की  रिपोर्ट लिखवाने  थाने पहुंचे  बुजुर्ग दंपती को  घंटों थाने में  बैठे रहना पड़ा।   लूटपाट के शिकार  बुजुर्ग धनीराम  शर्मा (65) दिल्ली  विद्युत बोर्ड से  रिटायर्ड हैं। वह  अपने परिवार के  साथ पांडव नगर गली  नंबर-5 में रहते  हैं। बुधवार सुबह  वह अपनी पत्नी  निर्मला देवी (60)  के साथ संजय झील  में सैर के लिए गए  थे। पांडव नगर  थाना पार करते ही  उन्हें तीन  हथियारबंद  बदमाशों ने घेर  लिया। बदमाशों ने  उनकी पिटाई भी की।  इसके बाद बदमाश  निर्मला के कानों  से सोने की कुंडल  लूटकर फरार हो गए।   दंपती थाने  पहुंचे तो पुलिस  उन्हें टरकाने  में लगी रही,  लेकिन जब बुजुर्ग  एफआईआर दर्ज  कराने के लिए अड़े  रहे। बुजुर्ग को  सुबह से लेकर शाम  तक थाने में बैठे  रहना पड़ा। शाम को  सीनियर पुलिस  अधिकारियों के  हस्तक्षेप के बाद  मामला दर्ज किया  गया।
</content>
</story>