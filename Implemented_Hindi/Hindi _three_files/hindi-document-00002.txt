<story>
<title>मिड डे मील खाने से हिचकिचा रहे हैं बच्चे</title>
<date>23-12-2010</date>
<content> 
   एक संवाददाता ॥  ग्रेटर नोएडा  हाई टेक सिटी के  माध्यमिक  स्कूलों के बच्चे  मिड डे मील खाने  से हिचकिचा रहे  हैं। हालत यह है  कि स्कूल  मैनेजमेंट को मिड  डे मील लौटाना पड़  रहा है। जबकि  स्कूल मैनेजमेंट  इस योजना को  प्रभावी बनाने के  लिए बच्चों को  मनाने की कोशिश भी  कर रहा है। इन  स्कूलों के बच्चे  मिड डे मील के लिए  थाली लेकर लाइन  में लगने से बचने  के लिए भी मिड डे  मिल खाने से  आनाकानी कर रहे  हैं। इस बाबत कई  स्कूल मैनेजमेंट  ने डीआईओएस से  शिकायत की है।  इसी महीने से  गौतमबुद्धनगर के  47 माध्यमिक  स्कूलों में 6 से  8वीं क्लास तक के  स्टूडेंट्स को  मिड डे मील बांटना  शुरू किया गया था।  उनमें कुल 16800  स्टूडेंट्स को  मिड डे मील दिया  जा रहा है। शुरुआत  में ही कई स्कूलों  ने मिड डे मील न  पहुंचने की  शिकायत की थी। अब  स्कूल मैनेजमेंट  के सामने यह  समस्या हो गई है  कि अधिकतर  स्कूलों में 6 से  8वीं क्लास तक के  स्टूडेंट्स मिड  डे मील नहीं ले  रहे हंै। स्कूल  मैनेजमेंट की  मानें तो बच्चे  मिड डे मील के लिए  थाली लाने से  हिचकिचाते हैं।  इसके अलावा वे  लाइन में भी नहीं  लगना पसंद करते  हैं।  दादरी के अंशु  पब्लिक स्कूल के  प्रिंसिपल  राजसिंह ने बताया  कि बच्चों से मिड  डे मील खाने के  लिए बार-बार कहा  जाता है। उसके बाद  भी कुछेक बच्चे ही  मिड डे मील लेने  के लिए आते हैं।  उनके पास बर्तन भी  नहीं होते हैं।  अधिकतर बच्चे  थाली की वैकल्पिक  व्यवस्था करने पर  भी खाने के लिए  तैयार नहीं हैं।  उन्हांेने बताया  कि आए दिन मिड डे  मील वापस करना  पड़ता है। ऐसा ही  हाल अन्य स्कूलों  में भी है।  डीआईओएस ज्योति  प्रसाद ने बताया  कि स्कूलों मंे  थाली की वैकल्पिक  व्यवस्था के तौर  पर दोना रखने के  लिए कहा जा रहा  है। इसके अलावा  अपने स्तर से भी  योजना को प्रभावी  बनाने के लिए  कोशिश की जाएगी।
</content>
</story>